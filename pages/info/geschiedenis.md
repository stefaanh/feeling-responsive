---
layout: page
title: "Geschiedenis"
meta_title: "Korte geschiedenis van dertien jaar HBG"
subheadline: "Korte geschiedenis van dertien jaar HBG"
teaser: "Na dertien jaar kunnen we terug kijken op een boeiende en bloeiende periode, 
waarin wij – de mensen van het bestuur – veel geleerd hebben en ook veel genoten hebben, 
dit samen met allen die deelgenomen hebben aan één of meerdere activiteiten."
permalink: "/info/geschiedenis/"
---
## Het Beleefde Genot leeft! 

### 2006
We noteerden de deelname aan de **Week voor Amateurkunsten**, medewerking aan de **Gedichtendag 2006**, twee culturele daguitstappen, twee avondprogramma’s, drie nummers van de **Toverberg** en vier bezoeken aan tentoonstellingen en oneindig veel plannen – niet slecht voor een beginnende kring.

### 2007
Er waren al vijf literaire salons, zes filmvoorstellingen, een bezoek aan een tentoonstelling, een literaire wandeling in Antwerpen en deelname aan de gedichtendag en de **Week van de Amateurkunsten** en niet te vergeten de uitgave van twee **poëziebundels** en een lessenreeks over de kunst. Een geleid bezoek aan de tentoonstelling *'British Vision'* in het MSK Gent rondde het jaar 2007 af ...

### 2008
We gingen door op ons elan met literaire salons over o.a. *Thomas Mann*, een opera op groot scherm, lezingen, filmvoorstellingen, deelname aan gedichtendag en **pARTcours 2008**, bezoeken aan tentoonstellingen enz.

### 2009
Opnieuw waren vier literaire salons gepland: na de lezing over *Richard Minne* door *Roland Ranson* en over woordenschat door Jo Berten, ontvingen wij nog Staf de Wilde en Kris Kowlier. We hebben drie uitstappen achter de rug: Gent met de tentoonstelling over de **Vlaamse Wandtapijten**, een bezoek aan **Doornik** en een uitstap naar de tentoonstelling *Rogier Van Der Weyden* in Leuven. Wij namen opnieuw deel aan **pARTcours 2009**.

Verder genoten wij nog van een cultuursalon over de Nederlandse fotograaf *Ed van der Elsken* door *Sofie Crabbé*, van een lezing over Dante Gabriel Rossetti en twee opera's op groot scherm. Begin december was er de voorstelling van *'Mutatis Mutandis'*, een dichtbundel van *Bart Madou*.

### 2010
Opnieuw een boeiend jaar met zes literaire salons, zes activiteiten rond geestelijke gezondheidszorg, drie uitstappen, deelname aan **pARTcours 2010** en de voorstelling van drie publicaties...

### 2011
Het Beleefde Genot bestaat **vijf jaar** en dus kon er een extraatje bij. In april de eerste **Thomas Mann-lezing** met *Johan Braeckman* en in december een pianorecital. Maar er waren ook boeiende literaire salons met *Lut De Block*, *Jeroen Messely*, *Jan Van Herreweghe*, *Patrick Lateur* en *Patrick Allegaert*. Ook een viertal uitstappen blijven ons bij: bezoek aan **Rijsel** en het **LAM**, stadsbezoek aan **Namen**, poëtische wandeling op het **Brugse kerkhof** en tenslotte een bezoek aan de tentoonstellingen [**Liber Floridus**][liberfloridus] in het [**STAM**][liberfloridus-stam] en *John Constable* in het **MSK Gent**. En niet te vergeten was er de organisatie en de uitreiking van de poëzieprijs van Het Beleefde Genot!

### 2012
Dit jaar stond in het teken van twee thema's, in de eerste helft van 2012 hadden we een aantal lezingen met als thema *"Met de H van Duitsland"*. We maakten kennis met *Friedrich Hölderlin*, *Heinrich Heine*, *Hermann Hesse* en *Hannah Arendt*. In het najaar ging het dan over *Faust*. De **2de Thomas Mann-lezing** werd gegeven door *Ludo Abicht*. Uitstappen waren er naar het **Raveelmuseum** en naar **Mechelen**. Een bezoek aan de retrospectieve *Constant Permeke* besloot dit werkjaar.

### 2013
Jaar "7" van **Het Beleefde Genot**. Literaire salons over Vlamingen die in het Frans schreven: *Charles De Coster*, *André Baillon*, *Emile Verhaeren*. We herdachten *Richard Wagner* met drie voordrachten. Er stonden drie films op het programma over of met dans: **The great Mass**, **Pina** en de documentaire **Soulscapes**, ook twee films over helden en antihelden, respectievelijk *Sophie Scholl* en **The Pianist**. Een lezing over kunstbeoefening in de concentratiekampen, over het culturele **Praag** en over Europa. De **derde Thomas Mannlezing** werd verzorgd door *Paul Verhaeghe* en dan waren er nog uitstappen naar **Louvre-Lens** en **Luik**. Tenslotte namen enkele leden deel aan **pARTcours 2013**.

### 2014
Een themareeks over het toneel in het antieke Griekenland kon rekenen op een grote belangstelling. De tweede themareeks ging over **De Grote Verhalen**, passeerden de revue: **Gilgamesj-epos**, *Odysseia* en de geheime geschiedenis van de Mongolen. Uiteraard besteedden we aandacht aan **de Groote Oorlog** met twee lezingen in het najaar. Een heus project was de herdenking van 100 jaar *Etty Hillesum*, met een tentoonstelling, een voorstelling en twee lezingen. Op de **4de Thomas Mannlezing** maakten we kennis met *Leonor Wiesbauer*. Er werden twee uitstappen gemaakt, moderne architectuur in Brugge en het **Fin de sièclemuseum** in Brussel. In de herfst was er weer een film in samenwerking met de parochie van Loppem en **Fotoclub Kiwabi**.

### 2015
Een week van de melancholie. *Gwij Mandelinck* over zijn laatste bundel. Een themareeks over *Marguerite Yourcenar*. **De Grote Verhalen, deel 2**. Een boekvoorstelling, een lezng over **Bruges-la-morte**. Een uitstap naar **Mons**, culturele hoofdstad 2015 en voor de **5de Thomas Mannlezing** komt prof. *Mark Eyskens*. In de herfst was er de film **'Carmen'** van *Saura* in samenwerking met de parochie van Loppem en **Fotoclub Kiwabi**. Nog te vermelden: deelname aan **pARTcours 2015**.

### 2016
Het Beleefde Genot bestaat 10 jaar! Twee grote thema's: oriëntalisme en cultuurstad **Weimar**, twee grote auteurs: *Proust* en *Kavafis*. **6de Thomas Mannlezing** over Europa, een nieuwe publicatie: **Klankschalen**, en een cryptische rekensom: 3 + 6 = 4 + 5... Voeg daarbij twee uitstappen: **Villa Cavrois** en een tweedaagse naar **Leiden**.

### 2017
**Rusland** en **de Latijnse wereld** staan bovenaan het programma. Maar we dragen ook ons (bescheiden) steentje bij aan het *Lutherjaar*. In het najaar *Vrouwenstreken*, *Montaigne & Michon* en *Rainer Maria Rilke*. Twee filmvertoningen: *Johannespassie* en *Erbarme dich*. We trekken er ook op uit: *Cogels-Osy*, **abdijentocht** en **Dordrecht**.

### 2018
Wij begonnen het jaar met het ontcijferen van *De Steen van Rosetta*, onmiddellijk gevolgd door een tweeluik rond *Virginia Woolf*, twee passies van *Bach* en voor de **Thomas Mannlezing** hadden we *Alicja Gescinska* uitgenodigd. Twee literaire vrienden, *Stefan Zweig* en *Joseph Roth*, passeerden ook de revue, alsook *Sigmund Freud*. In oktober hadden we dan een hele week het poëziefestival **Vers per Vers**, en het jaar sluiten we af met een reeks over *Orpheus & Eurydice*.

[liberfloridus]: http://www.liberfloridus.be/index_nl.html "Liber Floridus"
[liberfloridus-stam]: http://stamgent.be/nl_be/evenementen/liber-floridus-1121-de-wereld-in-een-boek "Liber Floridus - De wereld in een Boek"
