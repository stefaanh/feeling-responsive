---
layout      : "activiteit"
type        : "literair"
subheadline : "10<sup>de</sup> Thomas Mannlezing"  
title       : "Het Lef van Niccolò Machiavelli"
teaser      : "Hedendaagse levenslessen voor de vrije mens vanuit een 16<sup>de</sup>-eeuwse politieke denker"
tags:
    - politiek
header      : no
affiche: affiche/Affiche%20Thomas%20Mann%20lezing%202020%20A3%20WK.jpg

location  : braambeier
timestamp : 2020-03-22 10:30
gast: 
  persoon : tinnekebeeckman
  rol     : spreker 
inkom: 
  leden: 7 €
  niet-leden: 9 €
sidebar: right
---
Filosofe Tineke Beeckman legt momenteel de laatste hand aan een biografie van Niccolò Machiavelli. Op zondag 22 maart om 10.30 u. laat zij ons kennis maken met deze boeiende en vaak verguisde figuur uit de Italiaanse Renaissance en tijdgenoot van Martin Luther.<!-- teaser -->

![Niccolò Machiavelli]({{site.urlimg}}/onderwerp/Macchiavelli%20EGjpg.jpg "Niccolò Machiavelli")

De Italiaanse diplomaat en filosoof Niccolò Machiavelli (1469-1527) wordt wel beschouwd als de grondlegger van de moderne politieke wetenschappen. Machiavelli was een veelzijdig denker, die vooral bekend werd met zijn baanbrekende werk *Il Principe* (*De heerser*, ca. 1517, maar gepubliceerd na zijn dood). Hierin bepleitte het recht van een vorst om autocratisch te heersen als de situatie dat vereiste. Het leverde hem een hoop haat en kritiek op van tijdgenoten en latere intellectuelen.

Machiavelli bestudeerde de geschiedenis en literatuur met de grootste eerbied voor de klassieken. Zo schreef hij: ‘’s Avonds (…) ga ik mijn studeervertrek binnen. Bij de deur ontdoe ik me van mijn kleren van alledag die vol modder en smurrie zitten, en ik steek me in een koninklijk en rijk gewaad. En als ik me zo dan passend heb aangekleed, treed ik binnen in de gemeenschap van grote mannen uit de Oudheid, door wie ik liefdevol ontvangen word en bij wie ik het voedsel tot me neem dat in feite het enige voedsel is waarvoor ik op de wereld ben gekomen. Ik schaam me dan niet om met hen te spreken en naar het motief van hun daden te vragen. En in hun goedwillendheid geven zij mij antwoord. En vier uur lang voel ik geen enkel verdriet, vergeet ik al mijn zorgen, heb ik geen angst voor de armoede en word ik niet verontrust door de dreiging van de dood: met hart en ziel geef ik me aan hen over.’

**Welkom en koffie vanaf 10 u. - Receptie nadien**


