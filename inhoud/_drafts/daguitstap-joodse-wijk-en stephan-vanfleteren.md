---
layout: none
subheadline:  "Daguitstap per trein naar Antwerpen"
title:  "Bezoek Joodse wijk en tentoonstelling Stephan Vanfleteren te Antwerpen"
teaser_md: 'Een wandeling door de Joodse wijk, bezoek aan *News City*, lunch en begeleid bezoek van de overzichtstentoonstelling *"Present"* van Stephan Vanfleteren'
type: 
  - uitstap
tags:
    - fotografie
    - journalistiek
    - othodoxe jodengemeenschap
    - diamanthandel
    - joodse keuken
    - prerafaëliet
header: no
image:
    path: onderwerp/Vanfleteren arm WK.jpg
    caption: Stephan Vanfleteren
location: Antwerpen
timestamp: 2020-04-05
praktisch:
  afspraak:
    plaats: in het atrium van Brugge Station (kant Sint-Michiels)
    tijd: 08:15
  heenreis:
    vertrek:
    aankomst:
  terugreis:
    aankomst: Verwachte thuiskomst station Brugge tussen 18:00 u. en 19:00 u.
kostprijs:
  lid: 45 € pp.
  niet_lid: 50 € pp.
  inbegrepen: gids, ticket tentoonstelling en lunch
  niet_inbegrepen: vervoer, drank en persoonlijke uitgaven
inschrijven: 
  deadline: 2020-03-15
  overschrijving:
    rekening: hbg_rekening
    vermelding_md: 'FOMU 5 apr. : *<naam>, <aantal deelnemers>*'
---
Wij beginnen de wandeling in de grote hal het Centraal Station, waar tussen 1900 en 1940 ook de meeste Joodse migranten en vluchtelingen arriveerden.

Wij gaan via de Pelikaanstraat naar de Diamantwijk. Deze wijk is zwaar beveiligd en de straten zijn met slagbomen afgesloten. Jaarlijks worden hier voor zo’n 25 miljard dollar aan diamanten verhandeld. Wij wandelen verder en bezoeken ook News City aan de achterkant van het station. Hier wordt nu het VTM nieuws geproduceerd en hier zitten de redacties van alle kranten van de Persgroep. In deze buurt is ook de  Joodse aanwezigheid erg zichtbaar: in Antwerpen wonen circa 20.000 orthodoxe joden.

Omstreeks 12:00 u. gaan we de lunch gebruiken in het Joods restaurant “Hoffy’s”. De sfeer is er erg hartelijk en de chef kok zal ons uitleg geven over de koosjere keuken  gerechten en spijswetten.

Na de maaltijd omstreeks 13:30 u. vervolgen we onze wandeling tot aan de Plantin Moretuslei. Daar nemen wij de tram naar Antwerpen-Zuid, waar er verschillende musea dicht bij elkaar liggen, en wandelen van hieruit naar het fotomuseum FOMU.

Wij worden er verwacht om 14:30 u. voor een geleid bezoek van 1 uur.

Daarna kan het museum op individuele basis verder bezocht worden.

Fotograaf Stephan Vanfleteren (°1969) blikt terug op zijn carrière met een indrukwekkende overzichtstentoonstelling in het Fotomuseum FOMU Antwerpen.

Hij zonderde zich een half jaar af om alle foto's te doorploegen die hij de afgelopen 30 jaar maakte. De expo “Present” is geen “best of” geworden, maar een eigenzinnige selectie uit zowel zijn journalistieke, documentaire als artistieke foto’s.

“Present” is de eerste grote overzichtstentoonstelling van de gerenommeerde Belgische fotograaf. Bij het grote publiek is hij vooral bekend om zijn indringende zwart-wit portretten.

In deze tentoonstelling krijgen zowel de iconische beelden als ongekende parels een plaats, en wordt de evolutie in Vanfleterens oeuvre zo zichtbaar.

Na het museumbezoek nemen we de tram terug naar Antwerpen-Zuid en nemen er de trein huiswaarts. (uurregeling wordt ter plaatse afgesproken)

* Verzamelen  in het atrium van Brugge Station om 8:15 u.
  * We nemen de trein van 8:25 u. rechtstreeks naar Antwerpen.
  * Aankomst Antwerpen 9:54 u. 
  * Start wandeling 10:00 u.

Elkeen zorgt voor zijn eigen vervoerbewijzen.
